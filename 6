उ॒शन् ह॒ वै वा॑जश्रव॒सस्स॑र्ववेद॒सं द॑दौ।
तस्य॑ ह॒ नचि॑केता नाम॑ पु॒त्र आ॑स।
तं ह॑ कुमा॒रं सन्त॑म्।
दक्षि॑णासु नी॒यमा॑नासु श्र॒द्धा वि॑वेश।
स हो॑वाच।
तत॒ कस्मै॒ मां दा॑स्य॒सीति॑।
द्वि॒तीयं॑ तृ॒तीय॑म्।
तं ह॒ परी॑त उवाच।
मृ॒त्यवे॑ त्वा ददा॒मीति॑।
तं ह॒ स्मोत्थि॑तं॒वाग॒भिव॑दति।
गौत॑म कुमा॒रमिति॑।
स हो॑वाच।
परे॑हि मृ॒त्योर्गृ॒हान्।
मृ॒त्यवे॒ वै त्वा॑दा॒मिति॑।
तं वै प्र॒वस॑न्तं ग॒न्तासीति॑ होवाच।

